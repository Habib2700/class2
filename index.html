<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
      <!-- html list -->
       <h2>পরিবেশ দূষণ ও তার প্রতিকার</h2>
       <ul type="circle">
        <h3>1. ভূমিকা</h3><br>
        <li>মানুষসহ পৃথিবীর সকল মানুষের জন্য পরিবেশ অত্যন্ত গুরুত্বপূর্ণ। পরিবেশই হলো প্রাণের ধারক। পরিবেশের ওপর নির্ভর করে মানুষ বা অন্য যে কোনো উদ্ভিদ বা প্রাণীর জীবনের উদ্ভব ও বিকাশ ঘটে। প্রতিটি জীবই বাঁচার জন্য নিজ নিজ পরিবেশ থেকে প্রয়োজনীয় উপকরণ সংগ্রহ করে। সে পরিবেশ যদি কোনো কারণে দূষিত হয় তবে তা জীবের অস্তিত্বে জন্য হুমকিস্বরূপ। পৃথিবীর সবচেয়ে বুদ্ধিমান প্রাণী মানুষ পরিবেশ দূষণের প্রধান নিয়ামক। আবার সে মানুষই আজ পরিবেশের সুস্থতা রক্ষায় উদ্যোগী হয়ে উঠছে। কারণ, একথা মানুষের অজানা নয় যে, পরিবেশ এভাবে ক্রমাগত প্রতিকুল হয়ে উঠলে তার ধ্বংস অনিবার্য।</li>
        <h3>2. পরিবেশ কী</h3><br>
        <li>আমাদের চারপাশের যা কিছু আছে তা নিয়েই আমাদের পরিবেশ গঠিত। অর্থাৎ আমাদের বাসস্থান, দালান-কোঠা, ঘরবাড়ি, গাছপালা, মাটি, বায়ু, জলাশয় সব কিছু নিয়েই তৈরি হয় পরিবেশ। পরিবেশ দুই প্রকার, যথাঃ প্রাকৃতিক পরিবেশ ও কৃত্রিম পরিবেশ। প্রাকৃতিক উপাদান নিয়ে গঠিত পরিবেশকে প্রাকৃতিক পরিবেশ ও মানবসৃষ্ট উপাদান নিয়ে গঠিত পরিবেশকে কৃত্রিম পরিবেশ বলা হয়। মানুষের দৈনন্দিন জীবনাচরণ এ পরিবেশের ওপর ব্যাপক প্রভাব বিস্তার করে।</li>
       <h3>3. পরিবেশ দূষণ কীঃ</h3><br>
       <li>কোনো কারণে পরিবেশ যখন তার সাভাবিকতা হারায় বা পরিবেশের বিভিন্ন উপাদানের কাঙ্খিত মাত্রা বিনষ্ট হয়, সেই পরিবেশ জীব-জগতের জন্য অস্বস্তিকর অসহনীয় হয়ে উঠে। এ অস্বাভাবিক বা অসুস্থ পরিবেশই হলো দূষিত পরিবেশ। আধুনিক যুগে বিজ্ঞান ও প্রযুক্তি মানুষের জন্য অনেক আরাম-আয়েশের উপকরণ জুগিয়েছে। সভ্যতাকে এগিয়ে নিয়ে গেছে অনেক দূরে। কিন্তু এই বিজ্ঞানের কারণেই পরিবেশ তার স্বাভাবিকতা হারিয়ে কৃত্রিম ও অস্বাভাবিক হয়ে উঠেছে। মানুষ যখন তখন নির্বিচারে কেবল তার স্বার্থের জন্য প্রকৃতিকে নিষ্ঠুরভাবে কাজে লাগাচ্ছে। ফলে নানা দুর্যোগ বিপর্যয়ের মাধ্যমে প্রকৃতিও যেন মানুষের প্রতি হয়ে উঠেছে প্রতিশোধপরায়ন।</li>
       <h3>4. পরিবেশ দূষণে সৃষ্ট সমস্যাঃ</h3><br>
       <li>প্রকৃতি ও মানুষের মধ্যে যেন একটি নিরন্তর দ্বন্দ মহমান। বেঁচে থাকার তাগিদে, জীবনধারনের জন্য মানুষ প্রকৃতিকে কাজে লাগায়। আবার, প্রকৃতি তার স্বভাব সূত্রে মানুষের বিরোধিতা করে। এই দ্বন্দের ফলে পরিবেশ তার ভারসাম্য হারায়। মানুষের সংখ্যা বৃদ্ধি ও বিজ্ঞানের অগ্রগামী জয়যাত্রার ফলে মানুষকে তার পরিবেশ নিয়ে ভাবতে হলো। জীবনে আনন্দকে সহজলভ্য করার জন্য, জীবনকে স্বস্তিদায়ক করার জন্য নানা ধরণের রাসায়নিক পদার্থের আবিষ্কার ও ব্যবহার পরিবেশের স্বাভাবিকতা বিনষ্ট করতে শুরু করলো। Peter Williston এর একটি মন্তব্য অনুসারে-</li>
       <h3>5. পরিবেশ দূষণের প্রকারভেদ:</h3><br>
       <li>পরিবেশ দূষণ মূলত দুই উপায়ে হয়ে থাকে। যথাঃ স্বাভাবিক উপায়ে ও কৃত্রিম উপায়ে। সাধারণত প্রাকৃতিক ভারসাম্য নষ্ট হওয়ায় পরিবেশে যে অবনতিশীল অবস্থা বিরাজ করছে তাই-ই প্রাকৃতিক দূষন। প্রাকৃতিক দূষনের মধ্যে রয়েছে সীসা, পারদ, সালফার, কার্বন-ডাইঅক্সাইড, কার্বন-মনোক্সাইড ইত্যাদি। তাছাড়া আমাদের মলমুত্র ও পচনদ্রব্য থেকে প্রাকৃতিক দূষণ হয়ে থাকে। কৃত্রিম দূষণের নিয়ামক হচ্ছে কলকারখানা আর যানবাহনের কালো ধোয়া। তাছাড়াও আছে কীটনাশক, গুড়াসাবান, ওষুধপত্র ও পলিথিন প্লাস্টিকের মতো প্রসাধনী সামগ্রী।</li>
    </ul>


</body>
</html>